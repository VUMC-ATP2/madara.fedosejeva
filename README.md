 
# Teksts par mani
Mani sauc Madara. Pašlaik esmu bērna kopšanas atvaļinājumā un rūpējos par trīs bērniņiem. Bet ārpus bērna kopšanas atvaļinājuma brīvajā laikā man patīk pastaigāties pa mežu vai arī pie jūras ar kādu kopā, skriet vai arī palasīt kādu grāmatu. 
## Pastaigas
Esmu izstaigājusi piemājas tuvākos mežus, kā arī izskrējusi to takas. Pastaigas man patīk, jo var izkustēties, pavērot dabu, kā mainās gada laiki, un pie reizes ar kādu kopā parunāties par redzēto, par dzīvi, sajūtām, nākotnes plāniem, tādejādi sakārtojot savas domas, emocijas.
## Grāmatas
Grāmatas pēdējo mēnešu laikā nav sanācis lasīt, jo, ja nedaudz palasu, uznāk miegs negulēto nakšu dēļ. Pēdējā grāmata, ko lasīja, bija apmēram divus gadus atpakaļ. Pavisam vienkārši –sagribējās izlasīt kādu skaistu romānu par mīlestību un tad izvēlējos klasisko Margaretas Mičelas “Vējiem līdzi”, ko pasūtīju internetā: https://www.zvaigzne.lv/lv/gramatas/apraksts/5810-vejiem_lidzi.html. Tiešām skaits un aizraujošs romāns par mīlestību, karu un dažādiem raksturiem un likteņiem.
## Skriešana
Skriet man patīk, lai sajustu brīvību, izbaudītu kustību un skriešanas laikā sakārtojas domas, nomierinas prāts un es sajūtu enerģijas pieplūdumu, kā arī uzlabojas garastāvoklis. Es skrienu tad, kad jūtu vajadzību pēc tā un ir kāds, kas mani palaiž. Vidēji sanāk vienu līdz divas reizes nedēļā, katra pa apmēram 20-25 min. Ja iespējams, izvēlos mīkstu zemes segumu – skrienu pa mežu vai pļavas takām, lai mugurai mazāks trieciens. 

 # madara.fedosejeva
